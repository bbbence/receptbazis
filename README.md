# ReceptBázis

ReceptBázis – User Storyk

1.	Adminként szeretném egy felületen látni az összes adatbázis főmenüjét, hogy átlátható legyen és könnyen megtaláljak mindent az oldalon.

Elfogadási kritérium: egy felületen megjelenik a ‘Felhasználók’ , ‘Receptek’ ,  ‘Kommentek’ , ‘Tagek’ , ‘Értékelések’  menüpont, külön-külön kártyákon, melyekre kattintva az adott menüpontra navigál.

FELHASZNÁLÓK

2.	Adminként szeretném a ‘Felhasználók’ menüpontra kattintva látni az összes Felhasználó listáját, amelyben lehessen  a listában található kifejezésekre keresni és a fejlécek alapján rendezni.

Elfogadási kritérium: a ‘Felhasználók’ menüpontra kattintva megjelenik a felhasználók listája, felül egy keresőmezővel, amelyben lehet kifejezésekre keresni, és a fejlécekre kattintva rendezi a mezőket az alkalmazás növekvő vagy csökkenő sorrendbe.

3.	Adminként szeretnék új felhasználót hozzáadni a listához, hogy ha valaki pl. sikertelenül regisztrál, manuálisan is hozzá lehessen adni.

Elfogadási kritérium: a felületen található egy gomb, amivel új felhasználó adható hozzá a listához.

4.	Adminként szeretnék tudni felhasználókat szerkeszteni, hogy ha egy felhasználó valamely adata megváltozik, tudjam frissíteni az új adatra.

Elfogadási kritérium: a felhasználók listájában található egy szerkesztés gomb, amelyre kattintva megjelenik az adott felhasználó részletes adatlapja, szerkeszthető formában. A szerkesztő alján ‘Mentés’ gomb, melyre kattintással elmenti a módosításokat, valamint ‘Mégse’ gomb, mellyel mentés nélkül tér vissza a lista nézetre.

5.	Adminként szeretnék tudni felhasználókat törölni a rendszerből, hogy ha valaki megsérti az oldal szabályait, vagy maga kéri a törlését, képes legyek eltávolítani a listából.

Elfogadási kritérium: a listában a felhasználók nevei mellett legyen egy törlés gomb, amelyre kattintva egy felugró ablakos megerősítő üzenet leokézása után az adott felhasználó törlődik a listából, ‘Mégse’ választása esetén viszont a listában marad.

RECEPTEK

6.	Adminként szeretném tudni kilistázni az összes receptet, és a listában keresni, sorbarendezni fejlécek alapján, hogy minél könnyebb legyen megtalálni egy általam keresett receptet.

Elfogadási kritérium: A ‘Receptek’ menüpontra kattintva megjeleníti a receptek listáját, melyben lehet egy keresőmezőbe írva keresni, és a fejlécekre kattintva sorbarendezni.

7.	Adminként szeretnék tudni új receptet hozzáadni a listához, hogy ha valami miatt pl. törlődik egy recept, de még van róla másolat, vissza lehessen tenni a listába.

Elfogadási kritérium:  a listában található egy hozzáadás gomb, melyre kattintva megjelenik egy szerkesztő panel, ahol tudok hozzáadni receptet a ‘Mentés’ gombra kattintással, illetve a ‘Mégse’ gombbal kilép a panelből mentés nélkül.

8.	Adminként szeretném tudni szerkeszteni a recepteket, hogy ha pl. valaki oda nem illő szavakat használ, ki lehessen venni a szövegből. 

Elfogadási kritérium: a listában található egy szerkesztés gomb a receptek mellett, melyre kattintva megjelenik egy szerkesztő felület, ahol tudok a recept szövegében, címében szerkeszteni, beleírni, törölni.

9.	Adminként szeretnék tudni receptet törölni, hogy pl. duplikáció esetén a felesleges bejegyzést el tudjam távolítani.

Elfogadási kritérium: a listában a receptek mellett találhtató egy törlés gomb, melyre kattintva egy megerősítő kérdés után az OK-ra kattintva az adott recept törlődik, ‘Mégse’ választása esetén viszont a helyén marad.

KOMMENTEK

10.	 Adminként szeretném tudni kilistázni egy adott recept összes kommentjét, hogy egy oldalon tudjam mindet áttekinteni.

Elfogadási kritérium: a főmenüben a ‘Kommentek’ menüpontra kattintva megjelenik a Receptek listája, és egy recept címére kattintva megjelenik a hozzá tartozó összes komment. 

11.	 Adminként szeretnék tudni új kommentet hozzáfűzni az adott recepthez.

Elfogadási kritérium: a receptek listáján legyen egy új komment hozzáfűzése gomb vagy ikon, melyre kattintva felugró ablakban írhatok kommentet az adott recept alá az ‘Elküldés’ gombra kattintással, illetve a ‘Mégse’ gombra kattintással kilép az ablakból a komment elküldése nélkül.

12.	Adminként szeretnék tudni szerkeszteni egy kommentet, hogy ha pl. valaki a szabályzatba nem illő szavakat használ, el tudjam távolítani a komment szövegéből.

Elfogadási kritérium: minden kommentnél legyen egy szerkesztés gomb, melyre kattintással megjelenik egy szerkesztő ablak, melynek alján egy ‘Mentés’ és egy ‘Mégse’ gomb helyezkedik el. Előbbi elmenti a változtatásokat, utóbbi kilép a változtatások mentése nélkül.

CÍMKÉK
   
13.	 Adminként szeretném tudni kilistázni az összes címkét, amely létre lett hozva a receptekhez, és ezekben keresni, illetve sorba rendezni.

Elfogadási kritérium: a főmenüben a ‘Tagek’ menüpontra kattintva listázza az összes címkét, melyek között egy keresőmező segítségével lehet keresni, és a fejlécek alapján sorbarendezni (név, létrehozás dátuma).

14.	 Adminként szeretnék tudni új címkét létrehozni az oldalon.

Elfogadási kritérium: a Tagek menüpontban legyen egy új címke létrehozása gomb, mely megnyomásakor felugrik egy ablak “Címke elnevezése” felirattal, egy beviteli mezővel, és ‘Ok’ valamint ‘Mégse’ gombokkal.

15.	 Adminként szeretnék tudni címkét szerkeszteni, átírni.

Elfogadási kritérium: a Tagek menüpontban legyen egy címke szerkesztése gomb, amelyre kattintva felugrik egy szerkesztőablak, ahol be lehet írni az új nevet, majd az ‘Ok’ vagy a ‘Mégse’ gombra kattintással elmenteni a változtatásokat ill. kilépni mentés nélkül.

16.	 Adminként szeretnék címkét törölni az oldalról.

Elfogadási kritérium: a Tagek menüpontban legyen egy gomb a címke törlésére, amelyre kattintva felugró ablak kérdezi meg a törlés megerősítését. Az ‘Ok’ gombbal törli a címkét, a ‘Mégse’ gombra kattintással a címke a helyén marad.

ÉRTÉKELÉSEK 
      
17.	Adminként szeretném kilistázni az összes értékelést, amelyek a receptekhez érkeztek, és az értékelések szerint sorbarendezni a listát növekvő vagy csökkenő sorrendbe.

Elfogadási kritérium: a Főmenüben az ‘Értékelések’ menüpontot választva listázza ki a receptek címeit, megjelenítve a szerző felhasználónevét is, és a recepthez tartozó átlag értékelést, 5 csillagos rendszerben megjelenítve.

18.	Adminként szeretném lekérni egy adott recepthez tartozó összes értékelést.

Elfogadási kritérium: a listában a recept címére kattintva megjelenik a receptre érkezett összes értékelés.

_______________________________

További információk:

Megvalósítás időtartama: 10 hét

Prioritás: Magas

További fejlesztési lehetőségek: az Admin mellett a Felhasználói felület létrehozása
